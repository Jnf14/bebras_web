---
id: 2020-VN-04
title: Scomparti e biglie
ages:
  6-8: --
  8-10: --
  10-12: --
  12-14: --
  14-16: --
  16-19: hard
answer_type: multiple choice
categories:
  - data structures and representations
  - communication and networking
contributors:
  - Vũ Văn Luân, vuvanluanftuk50@gmail.com, Vietnam (author, graphics)
  - Tony René Andersen, tony@bebras.no, Norway (contributor)
  - Sarah Chan, sarah.chan@uwaterloo.ca, Canada (contributor)
  - Michael Barot, michael.barot@kanti.sh.ch, Switzerland (translation from English into German)
  - Susanne Datzko, susanne.datzko@inf.ethz.ch, Switzerland (contributor, graphics)
  - Juraj Hromkovič, juraj.hromkovic@inf.ethz.ch, Switzerland (contributor)
  - Fabian Frei, fabian.frei@inf.ethz.ch, Switzerland (contributor)
  - Christian Giang, christian.giang@supsi.ch, Switzerland (translation from German into Italian)
support_files:
  - *.svg by Vũ Văn Luân, cleaned and added explanation by Susanne Datzko
---


## Body

Hira ha una scatola divisa in 9 scomparti e un numero illimitato di biglie:

![](graphics/2020-VN-04_taskbody-compatible.svg "Cases et billes (350px)")

Hira mette le biglie negli scomparti della scatola. Rispetta le seguenti regole:
 - In ogni scomparto mette al massimo una biglia.
 - In ogni riga e in ogni colonna il numero di biglie alla fine è pari.


## Question/Challenge

Quanti schemi diversi può creare Hira con la scatola e le biglie? 

(La scatola non può essere ruotata. Lo schema con una sola biglia nell'angolo superiore sinistro è diverso da quello con una sola biglia nell'angolo superiore destro.)


## Answer Options/Interactivity Description

--: | ---
 A) | 12
 B) | 16
 C) | 64
 D) | 512


## Answer Explanation

La risposta corretta è: B) 16.

In quanti modi Hira può riempire la prima riga? Ci deve essere un numero pari di biglie nella prima riga, cioè 0 o 2, quindi ci sono 4 modi per riempire la prima riga:

:::center
![](graphics/2020-VN-04_explanation1.svg "Première ligne, 1 (180px)")
![](graphics/2020-VN-04_explanation2.svg "Première ligne, 2 (180px)")

![](graphics/2020-VN-04_explanation3.svg "Première ligne, 3 (180px)")
![](graphics/2020-VN-04_explanation4.svg "Première ligne, 4 (180px)")
:::
  
Allo stesso modo Hira ha 4 possibilità per riempire la seconda riga. Ma dopo non può scegliere nulla, perché anche le tre colonne devono contenere un numero pari di biglie. Se c'è un numero dispari di biglie nelle due righe superiori (cioè esattamente una biglia), Hira deve collocare una biglia nella terza riga di questa colonna, come avviene nelle prime due colonne dell'esempio seguente (biglie rosse):

![](graphics/2020-VN-04_explanation5.svg "Explication (210px)")

Se le prime due righe di una colonna contengono un numero pari di biglie (cioè 0 o 2), non deve mettere una biglia nella terza riga di questa colonna, come avviene nella terza colonna dell'esempio sopra.

Poiché la scelta della prima riga è completamente indipendente dalla scelta della seconda, Hira ha 4 scelte per la prima riga e per ognuna di queste scelte ha di nuovo 4 scelte per la seconda riga. Pertanto ha un totale di $4 \cdot 4 = 16$ possibilità.

Una seconda opzione per il conteggio delle possibilità è la seguente: Si inizia guardando una parte 2×2 della scatola.

![](graphics/2020-VN-04_explanation6.svg "Explication (150px)")

In questa parte ci sono 4 scomparti e ognuno può contenere una biglia o no. Quindi ci sono $2^4 = 16$ modi diversi per riempire questa parte. 

Un'osservazione importante è la seguente: Dopo che le biglie sono state collocate in questa parte della scatola, Hira non ha altra scelta per riempire gli scompartimenti rimanenti. Per ogni scomparto sul bordo destro o nella riga inferiore, Hira deve posizionare una biglia o lasciarla fuori in modo che il numero sia pari.

Ad esempio, Hira potrebbe riempire la parte 2×2 considerata come segue:

![](graphics/2020-VN-04_explanation7.svg "Explication (210px)")

Poiché la prima colonna contiene una sola biglia, Hira deve mettere una biglia nello scomparto A in modo che il numero di biglie nella prima colonna sia pari. Nella seconda colonna c'è già un numero pari di biglie e quindi Hira non deve mettere una biglia nello scomparto B. Con argomenti simili si può vedere che lo scomparto D deve rimanere vuoto e Hira deve mettere una biglia in C.

![](graphics/2020-VN-04_explanation8.svg "Explication (210px)")

Il numero di biglie in $A + B$ è quindi pari esattamente quando il numero di biglie nella parte 2×2 è pari. Esattamente lo stesso vale per la somma $C + D$. Se queste due somme sono pari, lo scomparto E può e deve rimanere vuoto; se entrambe sono dispari, Hira può e deve mettere una biglia nello scomparto E.

![](graphics/2020-VN-04_explanation9.svg "Explication (210px)")

Questo dimostra che Hira può mettere le biglie negli scomparti della scatola in 16 modi diversi.


## It's Informatics

Un importante compito dell'informatica è quello di trasferire i dati in modo sicuro. Un modo per garantire la sicurezza della trasmissione dei dati contro gli errori di trasmissione è quello di _verificare la parità_.

Alla fine del messaggio viene calcolato un bit di parità in base al messaggio da trasmettere e viene aggiunto al messaggio. Quando il messaggio viene ricevuto, il bit di parità può essere ricalcolato. Se non corrisponde al bit di parità trasmesso, è noto che c'è stato un errore di trasmissione.

In questo compito, gli scomparti dell'ultima riga e dell'ultima colonna servono come bit di parità. Se i numeri delle biglie negli scomparti sono stati trasmessi come messaggio, il destinatario può calcolare i totali delle righe e i totali delle colonne. Se questi non sono pari, il destinatario può dire a Hira che c'è stato un errore di trasmissione.
 
Un'altra competenza dell'informatica è la capacità di enumerare tutte le soluzioni con specifiche proprietà e quindi di determinarne il numero. 


## Keywords and Websites

 - Bit di parità: https://it.wikipedia.org/wiki/Bit_di_parit%C3%A0 


## Wording and Phrases

(Not reported from original file)


## Comments

(Not reported from original file)
